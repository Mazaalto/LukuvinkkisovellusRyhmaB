## Miniprojektin raportti

Ryhmän jäsenet:


Matias Aalto-Setälä (github mazaalto)

Valtteri Andström (github nettivastaava)

Eevi Bengs (github eevib)

Julia Bergman (github jullebli) 

Antti Halmetoja (github AnttiHal)





Ryhmän mielestä miniprojekti oli kokonaisuutena onnistunut, opettavainen ja hyvin mielenkiintoinen. Projektin aikana opittiin paljon muun muassa gitin ja githubin käytöstä, ryhmässä tapahtuvasta sovelluskehityksestä, scrumin perusteista käytännössä ja ryhmätyöstä yleisestikin. Yhteydenpidossa käytimme Zoom-videoneuvottelupalvelua sekä Telegram-pikaviestinpalvelua. Projektin retrospektiiveissa käytimme MadSadGlad-tekniikkaa. Jokaisen sprintin jälkeen Glad-sarakkeessa olivat toimiva kommunikaatio ja hyvä työn eteneminen. Tästä voidaan päätellä, että projekti eteni pääpiirteissään hyvin. Glad-sarakkeessa mainittin myös, että apua sai aina sitä tarvittaessa. Haasteina Mad-kategoriassa mainittiin esimerkiksi lähityöskentelyn puute. Monissa koneiden konfiguraatioeroista johtuvissa ongelmissa olisi osittainen lähityöskentely ollut varmasti hyödyllistä. Sad-kategoriassa mainittiin työajan arvioinnin hankaluus. Miniprojekti oli suurimmalle osalle jäsenistä ensikosketus yhdessä tapahtuvaan strukturoituun sovelluskehitykseen, joten eri työvaiheisiin kuluvaa aikaa oli melko vaikeaa arvioida. Ajoittaisista hankaluuksista huolimatta projekti kuitenkin onnistui hyvin ja jokaisen sprintin päätteeksi tavoitteet saavutettiin. Muita sad-kategoriassa mainittuja asioita olivat muun muassa viime tippaan jätetyt asiat, yhteisien työaikojen löytämisen vaikeus, sekä jar-tiedostopaketin liian myöhäinen luonti.




